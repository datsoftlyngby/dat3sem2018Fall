# Review dokument

Review afholdes om mandagen, hvor vi gennemgår arbejdet fra den
foregående uge. Reviews foregår i arbejdsgrupperne med udgangspunkt i
ugens læringsmål, som de fremgår af
[*skemaet*](https://docs.google.com/spreadsheets/d/1i3DRKCIOco1Sksm1_b8LMj5QbHFoUQMhNHO_4_9eOw8/edit?usp=sharing).

Hvad i skal gøre:
-----------------

**Fredag** (sidste dag i ugen) senest kl. 16.00 indsætter gruppen et link i review-planen, med information omkring hvem i gruppen, der fremlægger hvilke punkter. Fremlæggelsen skal indeholde alle de læringsmål der er relevante for ens farvekategori. Disse er kumulative
således at de røde laver det hele mens de gule laver det der er angivet for både gul og grøn.

**Mandag** (ugen efter) til reviewet er det vigtigt at gruppen har forberedt præsentationen og at alle ved hvad de skal sige. Det er *jeres
ansvar at præsentere jeres materiale* og det er *undervisernes ansvar at give brugbar feedback*.

### Studypoints

Der gives studypoints på dette semester udfra den indsats vi ser
præsenteret under reviews. Det betyder at der gives fuld studypoints
(antal fremgår at eksamenskataloget) når:

- der ligger en mail om fredagen med præsentationsplan

- hvert medlem af gruppen bidrager med visning af kode og opfyldelse af ugens læringsmål.

- alle ugens opgaver er lavet (indenfor den kategori man tilhører)

Kommer man ikke til et review, eller har man ikke lavet arbejdet, får man ingen studypoints for den uge. Imellem disse 2 yderpunkter kan man
få studypoints der reflekterer indsatsen.

### Manglende studypoints
Mangler man studypoints for at få tilladelse til at gå til eksamen, kan man lave de reviews man ikke har deltaget i skriftligt ved at opfylde følgende:
Send mail til den underviser man skulle have haft review med indeholdende:
1. Link til alle løste opgaver for den pågældende uge. Løsningerne skal være på github og links til løsningerne skal være præcise. Dvs hvert link pejer direkte på den fil der indeholder løsningen.
2. En skriftlig gennemgang af alle læringsmål for ugen. Her skal dokumenteres at man har god forståelse for hvert læringsmål og for de læringsmål der efterspørger kodeeksempler, skal der være henvisning til opgave løsning, der viser at læringsmålet er dækket sammen med beskrivelsen af hvordan den givne løsning dækker læringsmålet.
