# Praktisk om 2. semester efterår 2018
### Undervisere
- Ronnie Dalsgaard
- Thomas Hartmann
- Kasper Østerbye


### Undervisningsplatform
- Alt materiale vil være tilgængeligt via Github pages og github generelt.
- Skemaet er i timeedit og vores [github pages](https://datsoftlyngby.github.io/dat2sem2018Fall/) har emne oversigten
- [Study points](Studypoints) bliver opgjort i dette ark.
- [Vejledningsoversigt](https://docs.google.com/spreadsheets/d/1dimfKx2nP6wmzixonlXTLQn6IiLEhVQv8dgcOZC3V3k/edit?usp=sharing) er et ark der viser, tider for review for de enkelte grupper og undervisere.

### Undervisningsform
Undervisningsformen er baseret i meget stort omfang på gruppe arbejde og selvstudie, med fokus på feedback.

Den normale uge kommer til at se ud som:

- Mandag formiddag 8:30-12. 
	- Opfølgning på sidste uge
	- Emnet for denne uge gennemgås og 
	- Opgaver forklares 
- Tirsdag: I arbejder med opgaverne i mindre grupper 
	- Der vil være tutor hjælp at hente på skolen
- Onsdag eftermiddag 12:15-16:00.
	- Alle grupper mødes med deres vejleder i ca 45 min, for at få direkte feedback på det de har lavet tirsdag og onsdag formiddag. Uklarheder til resten af ugen kan også rejses her.
- Torsdag: I arbejder med opgaverne i jeres grupper
	-  Der vil være tutor hjælp at hente på skolen
- Fredag fra 12:15-16:00.
	-  Alle grupper mødes med deres vejleder i 45 min, for at få direkte feedback på det de har lavet torsdag og fredag formiddag. 

Den korte forklaring på denne form er at vi gerne vil fremme følgende:

- jeres evne til selv at sætte sig ind i stof
- meget feedback på jeres arbejde fra undervisere
- jeres evne til at planlægge jeres egen tid
- tydeliggøre om i til enhver tid er på det niveau i selv går efter


### Study points
Det generelle billede er at der vil være tilstædeværelses point mandag, onsdag og fredag. Onsdag og fredag gives point for den indsats der er lagt i det fremlagte arbejde.

Der skal opnåes 80% studypoints for at kunne gå til eksamen.

### Grupper
Der vil være forskellige gruppe størrelser gennem semesteret:

- Modul 1: parvis samarbejde
- Modul 2: 4 mandsgrupper
- Modul 3: ikke gruppe, men selvstændigt
- Modul 4: 4 mands grupper
- Modul 5: 4 mands grupper

I vil selv have ansvaret for gruppedannelserne. Men det vil ikke være muligt i modul 4 og 5 at danne grupper mellem studerende der har opnået  tilstrækkeligt med studypoints (80%) for 1-3 modul og studerende der ikke har opnået de 80%.

### Ambitionsnivauer: grøn, gul, rød
Hver enkelt studerende skal erklære sit ambitionsniveau som enten grøn, gul eller rød. Ambitionsniveauet er det niveau vi vil give vores feedback udfra.

- **grøn:** Her er satser man på at få karakteren 4, men kan leve med et 2 tal.
- **gul:** Her vil man gerne have 7, og håber lidt på at få 10.
- **rød:** Her vil man blive ked af det hvis man ikke får 10 eller 12.

Grupperne i kommer til at arbejde i skal i højst muligt omfang dannes indenfor den samme ambitionskategori (En rød og en grøn studerende vil aldrig komme i samme gruppe).

### Tankerne bag semesterstrukturen
I første halvdel af semesteret uge 1 til uge 7 kommer hver uge til at have et specifikt tema hvor nye færdigheder skal indlæres. Modul 1 er de første to uger og modul 2 er de efterfølgende 5 uger med én samlet case der arbejdes med igennem alle emnerne.  
I uge 8 skal i individuelt vise at i mestrer de indlærte emner med en opgave.  
Den sidste halvdel af semesteret skal i arbejde med eksamenprojektet, som også bliver en lang sammenhængende case. Her kommer i til endnu engang at bruge de lærte færdigheder mens der desuden vil være en række workshops der giver input til teknologier og færdigheder, der skal bruges i eksamensprojektet.  




